= Flödesscheman
För att modellera hur en funktionsmaskin fungerar använder vi flödesscheman.
Flödesscheman består av komponenter som antingen 

* ändrar på state eller 
* styr flödet beroende på state.

Komponenterna kopplas ihop med pilar och bildar ett flöde.

== Komponenter
Alla komponenter i flödesscheman interagerar med `state` eller `input` på något vis.
State består av variabler som indikeras med [underline]#understruken# text.

=== Input
`Input`-komponenten illustreras med en paralellogram med en liten pil till vänster.
I rutan skrivs namnet på input så man kan referera till den som en variabel senare i flödet.

image::flowcharts/img/input.png[input]

Om en situation kräver flera inputs separeras dessa med komma-tecken.

image::flowcharts/img/input2.png[input]

=== Output
`Output`-komponenten illustreras också med en paralellogram fast med en retur-pil på högersidan. I rutan skrivs variabeln som innehåller värdet som ska ges som output.

image::flowcharts/img/output.png[output]

[WARNING]
====
Om man i flödet når en `output`-komponent så avslutas flödet direkt.
====

=== State Change
För att ändra på state, antingen genom att

* Skapa en ny variabel, eller
* Ändra på en befintlig variabel

illustreras detta med en rektangel. I rutan skriver man på vilket sätt som variabeln ska ändras. Antingen genom att använda tilldelningstecken eller med ord beskriva vad som händer.

image::flowcharts/img/state_change.png[villkor]


=== Conditions
En `condition`-komponent illustreras med en utdragen hexagon. Den används för att dela flödet i två olika vägar. Den har alltid *en* ingång och *två* utgångar, en [green]#*true*#-utgång och en [red]#*false*#-utgång. I rutan skriver man en jämförelse mellan två variabler.

image::flowcharts/img/condition.png[villkor]

[green]#*true*#-utgången går vanligtvis åt höger och [red]#*false*#-utgången går vanligtvis rakt ner.

=== Loops

En `loop`-komponent illustreras nästan som en `condition`-komponent, egentligen är de samma sak. Skillnaden är en liten ring ovanför hexagonen och att [red]#false#-utgången vanligtvis går rakt ner. I rutan skrivs `loopvillkoret`.

image::flowcharts/img/loop.png[villkor]

[WARNING]
====
`Loopvillkoret` måste bero på något state som ändras i [green]#true#-delen, och det måste ändras på ett sätt så att `loopvillkoret` någon gång blir falskt. Annars får man en oändlig loop.
====

== Funktioner i flödesscheman
Flödesscheman kan beskriva bara en liten del av ett program eller så kan de beskriva en hel funktion. En hel funktion beskrivs genom att flödesscheman har en `input`-komponent och en `output`-komponent.